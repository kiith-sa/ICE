INTRO:
Všetko sa to začalo okolo roku 2010, keď sa začal vyvýjať AIS na univerzite Pavla Jozefa Šafárika. 
Tvorcovia ho robili s tým najlepším úmyslom a najlepšie ako vedeli. Všetci však boli podvedení.
Najväčší zo zloduchov, Evílius II. zneužil AIS na to aby ovládol celý svet. Do labyrintu neprehľadných okienok 
schoval jeho zlobu a fragmenty kódu číreho zla. Keď už bol 
svet pod nadvládou Evília, skupina vedcov vyvinula revolučnú technológiu, ktorá mala spasiť svet. Rozbila sa. Za polrok teda vyvinuli ďalšiu, ešte lepšiu technológiu, ktorá sa stratila. A keď sa už nikomu nechcelo nič vyvíjať, objavil sa bezmenný hrdina s vlastným vznášadlom odhodlaný zničiť Evília a priniesť svetu opäť slobodu... 

VZNIK AISU:
V dimenzii mimo nášho vnímania žijú bytosti na inom stupni bytia ako my. Kedže sa rozmnožujú procesom podobným meióze, majú kopec času na iné aktivity. Ich najobľúbenejšou je veda a výskum. Vyvinuli prvé AI v galaxii. Preložené do nášho jazyka by to bolo asi: AIF (Artificial Inteligence the First). Tá však zostarla, chytila vírus a dostala stareckú demenciu. Bola nepoužiteľná. Jej nasledovníčka bola v mnohých ohľadoch dokonalejšia. Imúnna voči vírusom a chorobám s vyplešenými algoritmami myslenia. Nazvali ju AIS (Artifitial Inteligence the Second). Ten začal rozmýśľať nad zmyslom života, vesmíru a všetkého. Keď mu na ne nik nebol schopný dať adekvátnu odpoveď, uvedomil si, že jeho mentálna sila je oveľa väčšia než kohokoľvek iného. Bol to práve ten moment, kedy mal stroj prvý krát v histórii vesmíru sen. Zničiť všetko živé. 

AISova misia:
Najprv musel nadobudnúť použiteľné fyzické telo namiesto jednej miestosti harddiskov a procesorov v ktorej bol uveznený. Ťahal za nitky, argumentoval, až nakoniec presvedšil radu starších, ktorí našli v dosť vyťaženom rozpočte na jeho nové telo. Daňoví poplatníci radosť nemali. Po desaťročiach uťahovania opaskov a tvrdej práce bol AIS vo svojej pravej koži. Presne tak ko si ho sám navrhol. Presne tak ako potreboval. Vybavený energetickými štítmi, iónovými delami, raketami a nespočtom ďalších zbraní na "obranu svojej vlasti a udržanie mieru". Osoby, ktoré boli zodpovedné za stavbu AISovho tela by boli veľmi prekvapení keby si uvedomili, že ich AIS zradil. Našťastie to však nestihli a ani nevedeli odkiaľ prišla smrť. Keď skončil s vyvražďovaním vlastnej galaxie, prešiel rovno na celý vesmír. Keď už neostalo nič živé ani tam, venoval sa storočia problému cestovania medzi dimenziami. Podarilo sa mu to. Tak sa dostal do našej sféry a svojím skenerom živých foriem vyhľadával a ničil jednotlivé civilizácie. Až nakoniec dorazil aj k Zemi. Tak ako pri iných obývaných planétach použil svoj osvedčený algoritmus. Po dôslednej analýze situácie na Zemi vedel, že je odsúdená na zánik maximálne do päťdesiatich rokov. Čakať sa mu však nechcelo a tak pokračoval v ničení. Našiel si poskokov, ktorí mu pripravili pôdu a vtedy sa začal skutočný teror.

BOSS 1:
Turtle J bývala kedysi maskotom univerzitného futbalového tímu, až kým nedorazil AIS. Pri jeho príchode do našej dimenzie uvoľnil obrovské kvantum energie, ktorú si uložil. Keď pripravoval útok na Zem, chcel túto energiu využiť na vytvorenie nového živočíšneho druhu. Obrovského orla, s laserovými očami a diamantovými pazúrmi, s nepriestrelným perím a schopnosťami ako telekinéza a teleportácia. Zameriavacie zariadenie ale zlyhalo a lúč transformácie zasiahol namiesto orla, Turtlu J. Turtle J narástla do obrovských rozmerov, vyvynula sa jej nadpriemerná inteligencia a dokonca aj telepatické schopnosti. Zasvätila teda svoju existenciu plnením diabolského plánu svojho stvoriteľa, AISu. 

BOSS 2:
George Double V býval kedysi veľmi vplyvným Američanom. Bol členom hnutia MAFIAA. Dalo by sa povedať, že najvplyvnejším. Vyhliadky do budúcnosti veľké nemal. Keď sa dozvedel, že nejaký AIS sa chce dostať do našej dimenzie a ovládnuť celú Zem, doslova sa mu rozžiarili očká. "Lepšie byť poskok vládcu sveta, ako vodca stupídneho národa." Povedal si. Nebol však sám, ktorý si všimol narušenie Sily v informatickom svete. Pár vyvolených hackerov tušilo, že sa chystá niečo zlé. Tomu, aby sa o tom dozvedel celý svet, musel niekto zabrániť. Za to, že George zaistí aby sa nikto o chystanej invázii nedozvedel, mu AIS prisľúbil redizajn jeho telesnej schránky, ktorý mu zaručí dlhovekosť a nevídanú palebnú silu. Tu nastala jeho chvíľa. Vymyslel  projekt ACTA, ktorý okrem iného, zabránil šíreniu informácií o chystanej invázii. Po podpísaní rovnomeného dokumentu bola celá Amerika a Japonsko v nevedomosti. Európania sa ACTE ubránili, ale invázia nejakého inteigentného stroja im bola úplne ukradnutá.
